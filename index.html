<html lang="it">

    <head>
        <title>Giuseppe Peano - Risultati Scientifici</title>
        <link rel="stylesheet" href="style.css">
        <script type="text/x-mathjax-config">
            MathJax.Hub.Config({tex2jax: {inlineMath: [['$','$'], ['\[','\]']]}});
          </script>
          <script src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML" type="text/javascript"></script>
    </head>

    <body style="margin: 0px;" id="ilbody">
        <div id="laterale">
            <div style="height: 15%"></div>
            <div id="lateraleinn">
                <div style="padding-left: 10%;">
                    <img src='https://upload.wikimedia.org/wikipedia/commons/3/3a/Giuseppe_Peano.jpg' id="rounded">
                <h1>Giuseppe Peano</h1>
                </div>
            <p id="biografia">
                Il 27 agosto 1858, a Spinetta – una frazione di Cuneo - nasceva Giuseppe Peano. Il piccolo Giuseppe, cominciava la sua istruzione facendo ogni giorno a piedi i cinque chilometri che separano Tetto Galant da Cuneo: dovette aspettare i tredici anni di età e la benevolenza di uno zio prete, se riuscì ad arrivare a Torino, all’attuale Liceo classico Cavour, per poi studiare alla facoltà di Matematica dell’Università di Torino. L’anno accademico successivo alla laurea, 1880-1881, lo vede già dall’altra parte della cattedra, come assistente di D’Ovidio. In seguito, passò a fare da assistente a Genocchi, per poi sostuituirlo. Nel 1890, infine, vinse il concorso che lo nominò professore straordinario di Calcolo Infinitesimale all’Università di Torino. Scrisse numerose opere, e oltre alla matematica e alla logica si dedicò anche alla glossopoiesi, nel tentativo di eliminare qualsiasi ambiguità tanto nella matematica quanto nel linguaggio comune. Attivo anche sul fronte politico, il 24 dicembre 1885 aderì alla massoneria, iniziato nella loggia Dante Alighieri di Torino. Morì nel 1932 nella sua casa di campagna a Cavoretto, presso Torino, per un attacco di cuore che lo colse nella notte.
            </p>
            </div>
        </div>
            <div id="scomp">
                <ul id="menu">
                    <li><a href="./index.html">Risultati Scientifici</a></li>
                    <li><a href="./curva.html">Curva di Peano</a></li>
                    <li><a href="./def.html">Definizione della Curva</a></li>
                    <li><a href="./prop.html">Proprietà della Curva</a></li>
                  </ul>
            </div>
            <div id="corpo">
                <h1 style="padding-left: 70px; padding-top: 50px">
                    Risultati Scientifici
                </h1>
                <div id="scrittura">
                    <p>Peano è famoso soprattutto per il suo contributo dato ai fondamenti della logica matematica: nel 1900, partecipa al celeberrimo Congresso di Parigi (lo stesso in cui David Hilbert annuncia la famosa lista di 23 problemi matematici irrisolti). In quell’occasione, un giovanotto inglese di ventotto anni, Bertrand Russell scrisse nelle sue memorie:</p><p style="padding-left: 20px" id="citazione"><a href="#popup1">“Notai che nelle riunioni del congresso egli era sempre di gran lunga più preciso di ogni altro, e che inevitabilmente finiva con l’avere la meglio in ogni discussione che affrontava. Col passare dei giorni, conclusi che questo doveva dipendere dalla sua logica matematica. Compresi allora che la sua notazione era quel potente strumento di analisi logica che io ero andato a cercare per anni...”.</a>
                        </p>

                        <div id="popup1" class="overlay">
                            <div class="popup">
                                <h2>Bertrand Russel</h2>
                                <a class="close" href="#">&times;</a>
                                <div class="content" style="font-size: 25px;">
                                    “Notai che nelle riunioni del congresso egli era sempre di gran lunga più preciso di ogni altro, e che inevitabilmente finiva con l’avere la meglio in ogni discussione che affrontava. Col passare dei giorni, conclusi che questo doveva dipendere dalla sua logica matematica. Compresi allora che la sua notazione era quel potente strumento di analisi logica che io ero andato a cercare per anni...”.
                                </div>
                            </div>
                        </div>
                        
                        <img src="formulario.jpeg" style="width: 30%; float: left; padding:20px"></img><p>Infatti, un contributo fondamentale che gli si riconosce è ad esempio la definizione di notazioni matematiche entrate nell'uso corrente, come, per esempio, il simbolo di appartenenza (es: $$x \in A$$) o il quantificatore esistenziale "$\exists$". 
                            Ma le peculiarità del nostro non finiscono qui: tanto per cominciare, aveva una capacità eccezionale nello scoprire gli errori e le debolezze logiche nelle dimostrazioni e non minore era la sua assoluta dedizione al rigore matematico. La ricerca della chiarezza, dell’esattezza e della completezza lo portarono ad affrontare i fondamenti della matematica, che è il settore dove diede il meglio di sé. Il Peano che strappa ammirazione a Russell aveva già stilato i cinque famosi “Assiomi di Peano” che tentano di stabilire i fondamenti dell’aritmetica.
                            Uno dei progetti più ambiziosi del matematico cuneese fu il “Formulario Mathematico”, con l’intento di raccogliere tutto lo scibile matematico in un testo che usasse una notazione efficiente. Scrisse quest’opera nella sua Interlingua, chiamata a volte anche “latino sine flexione”, che restò la sua ossessione per il resto della sua vita. Peano è così convinto dell’importanza del linguaggio da ritenere che prima ancora della lingua matematica fosse fondamentale rifondare la lingua comune, per rimuovere alla radice le possibili ambiguità.</p>

                            <div>Ma veniamo all’argomento principale di questa pagina. Nel mese di gennaio del 1890 Peano aveva pubblicato sui ``Mathematische Annalen'' la nota 
<i>Sur une curve qui remplit toute une aire plane</i>
dove, per la prima volta, compare una curva che passa per tutti i punti di un quadrato, ovvero una funzione continua e suriettiva \[f: [0, 1] \to [0, 1]\]</div>
<img src="aritmetica.jpeg" style="float: right; widht: 30%; padding: 20px"></img><p>La scoperta non è un vezzo o un passatempo intellettuale: la curva di Peano è una scoperta fondamentale per la teoria degli insiemi; 
una curva continua in grado di riempire lo spazio non si pensava potesse esistere.
Per le tradizionali concezioni della Matematica, l’effetto è dirompente e contribuisce a riaccendere le dispute fra i sostenitori del formalismo e chi alle proprietà degli enti matematici richiede un certo grado di intuitività. </p>
<p style="text-align: center;">“Uno dei fatti più notevoli della Teoria degli insiemi”</p><p style="text-align: center;">(Felix Hausdorff, qualche anno più tardi)</p>
<p>Da lì a un anno, il celebre David Hilbert (1862-1943) proseguirà su questa strada, descrivendo in passi successivi analoghe “curve che riempiono un’area”. 
    Prima di un’accurata trattazione matematica, lasciamoci stupire da ciò che succede nel costruire questa curva: si comincia con un singolo punto (dimensione zero) all’interno del quadrato, si costruisce una curva (dimensione uno) che istericamente riproduce curve e meandri, fino a riempire integralmente il quadrato iniziale, che è notoriamente una figura piana (dimensione due). </p>
<p>Tra l’altro, il salto dimensionale si ottiene proprio con un metodo che è evidentemente un progenitore dei metodi generanti i frattali, oggetti di dimensione frazionaria.
    Dopo questo risultato, è inevitabile che riparta la questione: <a href="#cosacurva">ma che cos’è dunque una curva?</a></p> 
                </div>
            </div>

<div id="cosacurva" class="overlay">
    <div class="popup" style="width: 80%; height: 70%">
        <h2>Cos'è una curva?</h2>
        <a class="close" href="#">&times;</a>
        <div class="content" style="font-size: 25px; height: 90%; max-height: 90%;">
            <script type="text/x-mathjax-config">
                MathJax.Hub.Config({tex2jax: {inlineMath: [['$','$'], ['\[','\]']]}});
              </script>
              <script src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML" type="text/javascript"></script>
            <p>Nella seconda metà dell’800 il problema di cosa si debba intendere come curva piana comincia ad essere cruciale per i fondamenti della Matematica. 
                Una risposta che sembra soddisfacente viene data dal matematico francese Camille Jordan (1838-1922): formalizza la nozione intuitiva di traiettoria</p> 
                <p style="padding-left: 20px">“una curva piana è l’insieme dei punti le cui coordinate x e y sono assegnate da due funzioni continue:
                \[x = \varphi(t)\qquad y = \psi(t)\]
                con t appartenente all’intervallo unitario [0,1]”.</p>
                <p>È proprio a questo punto che arriva la definizione di Peano, a rovinare la festa a chi riteneva di aver finalmente una definizione accettabile di curva piana! Infatti la curva di Peano è data in forma parametrica – come vuole la definizione di Jordan – con funzioni continue, ma fornisce una applicazione suriettiva dell’intervallo [0,1] su tutto il quadrato unitario. Ma è a pieno diritto una curva.</p> 
                <p>Georg Cantor (1845-1918) aveva dimostrato nel 1878 che esiste una corrispondenza biunivoca fra l’intervallo $[0,1]$ e il quadrato unitario. Ma l’anno successivo, Eugen Netto (1848-1919), professore a Berlino, dimostra che questa corrispondenza non può essere continua. Allora la curva di Peano non può essere iniettiva, altrimenti sarebbe biunivoca, in contraddizione con il teorema di Netto.</p>
                <p>E la situazione oggi? La nozione non poteva essere ignorata da Cantor, che individua le curve piane in termini puramente topologici come </p>
                <p style="padding-left: 20px">gli insiemi del piano che sono “chiusi, connessi e privi di punti interni”.</p>
                <p>Questa nozione fa riferimento al piano a cui la curva appartiene ma verrà poi generalizzata e data in forma intrinseca dal giovane Pavel Uryson (1898-1924) all’inizio degli anni Venti del ‘900 attraverso la formalizzazione della nozione di dimensione topologica: a partire dalla dimensione dello spazio vuoto, che viene assunta uguale a –1, Uryson definisce per induzione la nozione di dimensione di tutti gli spazi metrici. In questo contesto gli insiemi finiti hanno dimensione 0 e 
                le curve consuete della Matematica hanno dimensione 1,
                le superfici dimensione 2 e così via.</p>
                <p>La curva di Peano con la sua preoccupante ambiguità dimensionale viene esclusa. Ma la sua rilevanza per i fondamenti della Matematica rimane.</p>    
        </div>
    </div>
</div>





    </body>
</html>
